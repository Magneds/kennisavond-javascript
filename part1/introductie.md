# Introductie

**We kunnen het niet meer ontkennen, JavaScript is overal!**

Vroeger waren er nog de prachtigste hobby sites met dwarrelende sneeuwvlokjes en roll-overs op buttons, tegenwoordig kunnen we prima spreken van een taal die volwassen genoeg is om zowel krachtige document stores (zoals MongoDB) als smartphones te besturen.

JavaScript kom je onder andere tegen in:
- MacOS (AppleScript heeft tegenwoordig een JavaScript variant)
- Browsers
- MongoDB
- Node.JS / io.js
- IoT projecten (zoals de Espruino Pico)
- Desktop applicaties (https://github.com/atom/atom-shell)
- Zelfs in talen als PHP vind je het terug (http://php.net/manual/en/book.v8js.php)
- etc.

## Server-side JavaScript
Ooit begon JavaScript als server-side taal in de Netscape Enterprise Server, al snel kwam het naar de browser en verloor de server-side variant de aandacht, inmiddels is die aandacht weer helemaal terug, veel grote bedrijven omarmen node.js, bijvoorbeeld:

> "On the server side, our entire mobile software stack is completely built in Node. One reason was scale. The second is Node showed us huge performance gains." -- LinkedIN
---
>"Node.js is the execution core of Manhattan. Allowing developers to build one code base using one language â€“ that is the nirvana for developers." -- Yahoo

En vele anderen (zie [hier](http://nodejs.org/industry/)).

## Hands-on en meer
Deze kennisavond is voornamelijk hands-on, de beste manier om kennis op te doen over een taal is immers door er ervaring mee op te doen.

Veel stof voor deze kennisavond komt uit de boekenreeks van Kyle Simpson genaamd "You don't know JS", als je een goede basis onder de knie hebt is deze reeks een absolute aanrader om te lezen. De boeken geven je in heldere taal een geweldig inzicht in de hoe-en-waarom's van JavaScript.
Ze zijn [hier](https://github.com/getify/You-Dont-Know-JS/blob/master/README.md#titles) te verkrijgen.
